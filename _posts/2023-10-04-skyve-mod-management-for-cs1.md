---
title: "Skyve Mod for Cities: Skylines"
author: nasz
date: 2023-10-04 19:56:00 +0700
categories: [Review, Application]
tags: [CS1, Mod, Utility, Application]
---

## ม็อด Skyve ม็อดที่คนเล่นเกม Cities: Skylines ต้องมีติดเครื่องไว้ 

> ม็อดนี้พรีเมียมสำหรับผู้ที่ใช้งานตัวเกมผ่านแพลตฟอร์มสตีมเท่านั้น
{: .prompt-tip }

จุดประสงค์ของม็อดก็เพื่อตอบคำถามที่พบบ่อยเหล่านี้
 - (ถ่ายภาพหน้าจอมา) Error แบบนี้เกิดจากอะไร
 - เข้าเกมแล้วเด้งตลอดไม่รู้เป็นเพราะอะไร
 - ม็อดตัวนี้ทำไมใช้งานไม่ได้มีตัวใหม่ไหมครับ
 - ผมลงม็อดตัวนี้มาแล้วมันแจ้งเตือนแบบนี้แล้วก็ใช้ไม่ได้ต้องทำไง

 เนื่องจากเกม *"ซิตี้ส์: สกายไลน์"* นั้นมีอายุมากกว่า 8 ปี ในสตีมเวิร์กชอป มีผลงานที่แชร์มากกว่า **3 แสน**ผลงาน มีทั้งเก่าและใหม่ มีทั้งที่ยังใช้งานได้ และทั้งที่ไม่สามารถใช้งานได้แล้ว รวมไปถึงอันที่ใช้งานได้อยู่ดี ๆ แต่พอลงคู่กับตัวอื่นกลับใช้งานไม่ได้ ม็อดตัวนี้จึงถือกำเนิดขึ้น

 เริ่มต้นมาจากการรวบรวมรายงาน จากผู้ใช้งานที่เข้ามาแสดงความคิดเห็นในหน้าเวิร์กชอปของแต่ละม็อด ซึ่งส่วนใหญ่ก็จะกดสมัครสมาชิกแล้วไม่กลับเข้ามาอ่านอีกเลย จึงทำให้พลาดการอัปเดตข่าวสารว่าม็อดดังกล่าวได้พังไปแล้ว การนำเอารายงานต่าง ๆ กลับมาตรวจสอบจากรายชื่อม็อดที่อยู่ในเครื่องรวมทั้งการแสกนอีกครั้งก่อนเข้าเกมจึงเป็นทางเลือกที่ดีกว่า

ในบทความนี้เราจะมาแนะนำม็อดตัวนี้กันอย่างละเอียดโดยจะแบ่งออกเป็นหัวข้อต่าง ๆ ดังต่อไปนี้
 1. การติดตั้งม็อดสกายวี
 2. การใช้งานเพลย์เซ็ต และการกำหนด เปิด/ปิด การใช้งานม็อดหรือแอสเซท
 3. การอ่านรายละเอียดของม็อด หรือ แอสเซทต่าง ๆ ที่แอปสกายวีแนะนำให้
 4. การแก้ปัญหาเบื้องต้น
 5. การตั้งค่าเพิ่มเติมต่าง ๆ

### 1. การติดตั้งม็อดสกายวี 
ม็อดนี้มีความต้องการพื้นฐานคือต้องรันบนเครื่องที่มี .Net 6.0 Runtime อยู่ ซึ่งหากเครื่องของคุณไม่ใช่ Windows 11 ก็จำเป็นต้องติดตั้งตัว Runtime เพิ่มเติม 
ตัวม็อดเองมี 2 เวอร์ชันให้เลือกคือ [เวอร์ชันที่มีความสเถียรกว่า](https://steamcommunity.com/sharedfiles/filedetails/?id=2881031511) กับ [เวอร์ชันทดลองที่มีฟังค์ชันใหม่ ๆ](https://steamcommunity.com/sharedfiles/filedetails/?id=2953447919)